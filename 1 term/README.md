## 1 Семестр + Загальні вимоги

В каждой папке все есть. Вариант везде второй. Помимо лаб и всяких кодов, есть документ, в котором собраны условия лабораторных, а может и появятся примеры заданий контрольных с ответами, если я посчитаю нужным им там быть:)

Здесь также собраны общие требования к лабораторным начиная с пятой и до конца ваших дней.

----
1. __Студент вільно орієнтується в коді лабораторної роботи, яку він здає, розуміє
використані синтаксичні елементи мови, зміст та призначення частин коду.__

2. У середовищі програмування створено проект/проекти, в який додано необхідні
одиниці трансляції з текстом програми. На початку кожного оригінального файлу в
коментарях вказано його автора. Усі одиниці трансляції успішно компілюються, успішно
створюється виконуваний файл. Програма запускається.

3. На початку роботи програми виводиться інформація щодо виконавця (за допомогою
функції з раніш розробленої статичної бібліотеки) та умова задачі.

4. Інтерфейс має бути зручним та адекватним. Користувач програми повинен мати
можливість розібратися в інтерфейсі без допомоги виконавця (зокрема, це стосується
введення даних; також повинно бути зрозуміло, що виводить програма). Слід
притримуватися принципу найменшого здивування.

5. Для некоректних вхідних даних програма повинна повідомляти про це користувача
(якщо інше не передбачається умовою). Якщо умова задачі не вимагає точної діагностики
помилок, то її можна не робити. Аварійне завершення програми є неприпустимим.

6. Код не повинен містити дублювання та невикористовувані фрагменти.

7. Система запису позначень та термінології повинна бути однорідною (зокрема, це
стосується йменування змінних та функцій).

8. Код має бути структурованим за деякими виключеннями, переважно пов’язаними з
обробкою помилкових або неочікуваних ситуацій.
Завжди слід виконувати правило: кожен блок ( тут в розумінні «логічна частина коду», а
не compound statement) повинен мати один вхід (інструкцію, з якої починається виконання
блоку) та один вихід (інструкцію, якою завершується виконання блоку). «Відсікання»
часткових випадків на початку виконання функції є допустимим (наприклад, «некоректних»
значень параметрів або тривіальних випадків обчислення). Також, якщо явно не сказано
інше, для обробки помилок та неочікуваних ситуацій допускається використання механізму
винятків, але без зловживань.

9. Код має бути зрозумілим.

10. На виконання п. 9 імена змінних бажано робити змістовними та не зловживати
коментарями.

11. На виконання п. 9 до прототипу функції варто додавати коментарі з перед- та
післяумовами, та поведінки функції за некоректних даних (а також призначенням та описом
параметрів, якщо їх не вдалося назвати так, щоб це стало є зрозумілим з їхніх назв).

12. Слід дотримуватися функціонального проектування.
Зокрема, кожен фрагмент коду/функція повинні мати рівно один обов’язок.
Класи не повинні мати різнопланові обов’язки.

13. Розташування коду по одиницях трансляції.
Код розташовано в кількох одиницях трансляції, існує логіка розподілу коду по
одиницях трансляції (зокрема, за можливістю сильна зв’язність (cohesion) всередині одиниці
трансляції та за можливістю слабкий зв’язок (coupling) між різними одиницями трансляції).
При розподілі функцій по одиницях трансляції функції/класи окремої одиниці трансляції
повинні бути між собою логічно зв’язані. Наприклад, одиниця трансляції може визначати
набір математичних функцій або функції, розташовані в одиниці трансляції разом вирішують
спільну задачу (наприклад, реалізовують тестування певної математичної функції).
При проектуванні одиниць трансляції варто згадувати про функціональне проектування.
Функції однієї одиниці трансляції не повинні спільно вирішувати більше однієї
різнопланової задачі. Розташування в одній одиниці трансляції як самої функції обчислення,
так й функцій для її тестування є помилковим: у цьому випадку одиниця трансляції
відповідає вже не тільки за обчислення, але й за тестування запрограмованого обчислення.
Має сенс відокремлювати функції розв’язання поставленої задачі від функцій, суто
допоміжних для їх демонстрації.
Функції, що разом вирішують спільну задачу й між якими є суттєві залежності, варто
розміщувати не в окремих одиницях трансляції, а в одній. Наприклад, функція обчислення
якоїсь математичної функції f та функція перевірки належності аргументів області
визначення функції f мають розташовуватися в одній одиниці трансляції.
Підключення (#include) cpp-файлів не допускається (крім шаблонів). Тобто замість
власних файлів з означеннями функцій та змінних мають підключатися відповідні файли з
їхніми оголошеннями.
Клієнтський код класів має відокремлюватися від коду класів в іншу одиницю(і)
трансляції.
Різні за призначенням та логічно мало зв’язані між собою класи мають розташовуватися
в різних одиницях трансляції.
Назви відповідних h- та cpp-файлів мають бути однаковими (з точністю до розширення,
звісно ).

14. Наступних речей слід уникати:
    1. дублювання фрагментів коду

    2. довгі функції

    3. складні умовні вирази

    4. використання неіменованих «магічних» констант

    5. непристойна демонстрація (зокрема, код-клієнт має знати про код-сервер
тільки те, що йому дійсно потрібно знати; зайвих для компіляції підключень бібліотек
у заголовних файлах бути не повинно; глобальних змінних також слід уникати)

    6. функції, які вирішують кілька задач одночасно

15. Код має захищати свої дані від несанкціонованих змін.
Про відмову від глобальних змінних було сказано раніше. Також не використовувати без
потреби посилання та вказівники в якості параметрів. Якщо параметр технічно передається
функції адресою (й така передача є доцільною та/або єдиною синтаксично можливою) і якщо
призначення функції не передбачає змін цього параметру, то треба блокувати зміни такого
параметра на рівні компіляції (користуємось const). Класи мають відповідати принципу
інкапсуляції.

16. При роботі з динамічними даними усі створені динамічні змінні мають коректно
знищуватися під час виконання програми.

17. Робота з пам’яттю ведеться коректно.

18. Стиль програмування відповідає принципам ООП.

19. Методи розроблених класів реалізовано за межами означень класів.